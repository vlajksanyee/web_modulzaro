<!DOCTYPE html>
<html lang="hu">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Black Metal</title>
</head>

<body>
    <div id="menu">
        <ul>
            <a href="thrashmetal.html">
                <li class="menuelem">Thrash Metal</li>
            </a>
            <a href="powermetal.html">
                <li class="menuelem">Power Metal</li>
            </a>
            <a href="metalcore.html">
                <li class="menuelem">Metalcore</li>
            </a>
            <a href="deathmetal.html">
                <li class="menuelem">Death Metal</li>
            </a>
            <a href="blackmetal.html">
                <li class="menuelem">Black Metal</li>
            </a>
            <a href="index.html">
                <li class="menuelem">Főoldal</li>
            </a>
            <li><img src="villa.png"></li>
        </ul>
    </div>

    <div class="titlebox">
        <h1>Black Metal</h1>
    </div>
    <div class="purpletextbox">
        <h1>Ismertetőjegyei</h1>
        <p>A black metal a heavy metal műfaj extrém irányzata. Szembetűnő stílusjegyei közé tartozik a dalok erősen torzított, éles és disszonáns hangszerelése, a "károgó" énektechnika, a szuggesztív hatású megszólalás és a nem túl melegszívű dalszövegek. A 1980-as évek közepén-végén néhány thrash metal banda alkotta meg a black metal hangzásának prototípusát, és ez az úgynevezett "első hullám", a Venom, a Bathory és a Celtic Frost (korábban Hellhammer) bandák révén kelt életre. A "második hullám" a '90-es évek elején jött létre olyan norvég zenekaroknak köszönhetően, mint a Mayhem, a Burzum, a Darkthrone, az Immortal és az Emperor. A korai norvég black metal színtér innovatív zenei stílusa rövid időn belül önálló műfajjá nőtte ki magát, hírét - vitathatatlan zenei eredményei mellett - a '90-es évek eleji norvég mozgalom szereplői által (Varg Vikernes - lásd lent) elkövetett templomgyújtogatások, valamint a tagok közt történt halálesetek és gyilkosságok vitték szerte a világba. Az előadók szélsőséges világképe, - mely gyakran embergyűlölő és keresztényellenes álláspontjáról volt hírhedt - sokszor egy-egy zenekar tagjait is egymás ellen fordította. A műfaj a '80-as évek évek vége óta többször átalakult, különböző al-irányzatokra bomlott, de a metalzenei underground lényegi részeként máig folyamatos fejlődésben van.</p>
    </div>
    <div class="graytextbox">
        <h1>Műfaji jellemzők</h1>
        <p>A black metal zenét szinte kizárólag morogva, károgva, esetleg üvöltve, néha hörögve adják elő, de a - meglehetősen ritkán előforduló - tisztán kiénekelt dalokra is a félelmetes, bizarr, groteszk megszólalás jellemző. A zenék tipikusan nyers, éles és fenyegető hangzását erőteljesen betorzított gitárokkal, és sokszor a felső tartományokban játszott disszonáns hangokkal hozzák létre. A riffeket leginkább tremolo pengetéssel játsszák, a témák és a dalszerkezet javarészt egyszerű és monoton módon ismétlődő. Nem igazán a technikás előadásmód, sokkal inkább a zene atmoszférája, szuggesztív megszólalása a lényeg. A norvég csapatok (köztük is a Burzum) hatására a black metal a kifinomult hangszerhasználattal szemben a kisugárzást, a zene borzongató légkörét helyezi előtérbe. Kevés zenekar alkalmaz gitárszólókat, és általában a basszusgitár is alig hallhatóan a háttérben követi a vezérgitár dallamát. A dobmunka jellemzően egyszerű, gyors és monoton blast beat. A nyugtalanító légkör létrehozásában pár zenekarnál szerepet kap a szintetizátor is, melyet a gitárhoz hasonlóan "minimalista felfogással" használnak. Ez nem vonatkozik a műfajhoz csak külsőségekben tartozó szimfonikus black metal zenekarok gazdagon díszített megszólalására.</p>
    </div>
    <div class="purpletextbox">
        <h1>Szövegvilág és ideológia</h1>
        <p>A black metal szövegvilága az előadók szélsőséges eszmerendszerét tükrözi, igen általános a mizantrópia, az egyház és a vallásos világnézet megvetése, a kereszténység becsmérlése, de a különböző zenekarok eszmerendszere sokszor vérre menő ellentétben áll egymással. Az előadók némelyike ateista vagy antiteista nézeteket vall, míg mások az ősi pogány vallásokhoz vagy a sátánizmushoz fordulnak. A szövegek mondanivalója gyakran depresszív vagy nihilista. Az említetteken kívül klasszikus black metal elemeknek számítanak a természeti motívumok, az évszakokkal (elsősorban a téllel) kapcsolatos tárgykörök, továbbá a mitológia, a folklór és a fantasy kimeríthetetlen történeti elemei is gyakran feltűnnek.</p>
    </div>
    <div class="graytextbox">
        <h1>Külső megjelenés és ábrázolásmód</h1>
        <p>A black metal bandák közös vonása a "corpse paint", azaz a holttestek kinézetét imitáló arc- vagy testfestés. Más műfajok zenekaraitól eltérően a black metal stílus bizonyos előadóművészei egyáltalán nem koncerteznek, de ha egy black banda mégis a fellépés mellett dönt, akkor a színházi életre jellemző színpadi kellékek sorával teszi átütővé előadását. A Mayhem és a Gorgoroth zenekarok hírhedté váltak olyan bizarr színpadi kellékek használata miatt, mint a karóba húzott állatfejek, az imitált keresztre feszítések, a középkori fegyverarzenálok felvonultatása, vagy az együttes tagjaira zúduló állati vér.</p>
    </div>
</body>
</html>