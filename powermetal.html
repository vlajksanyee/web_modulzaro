<!DOCTYPE html>
<html lang="hu">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Power Metal</title>
</head>

<body>
    <div id="menu">
        <ul>
            <a href="thrashmetal.html">
                <li class="menuelem">Thrash Metal</li>
            </a>
            <a href="powermetal.html">
                <li class="menuelem">Power Metal</li>
            </a>
            <a href="metalcore.html">
                <li class="menuelem">Metalcore</li>
            </a>
            <a href="deathmetal.html">
                <li class="menuelem">Death Metal</li>
            </a>
            <a href="blackmetal.html">
                <li class="menuelem">Black Metal</li>
            </a>
            <a href="index.html">
                <li class="menuelem">Főoldal</li>
            </a>
            <li><img src="villa.png"></li>
        </ul>
    </div>

    <div class="titlebox">
        <h1>POWER METAL</h1>
    </div>
    <div class="purpletextbox">
        <p>Az egyik legismertebb európai Power Metal együttes, a Powerwolf egyik legismertebb zenéje, a Demons Are A Girl's Best Friend:</p>
        <iframe width="840" height="630" src="https://www.youtube.com/embed/jhK2ev_O-pc"></iframe>
    </div>
    <div class="graytextbox">
        <h1>Ismertetőjegyei</h1>
        <p>A Power Metal a tradicionális heavy metal, a NWOBHM (New Wave of British Heavy Metal - A Brit Heavy Metal Új Hulláma), a speed metal és a thrash metal műfajok elemeit ötvözi egy karakteres, rendkívül gyors, és irányzattól függően dallamos vagy szimfonikus hatásokkal kombinált hangzásban. A többi metal műfajjal ellentétben általában felemelő és pozitív kisugárzású hangulat jellemzi. A stílus elnevezése a '80-as évek közepén két különböző, de zeneileg mégis kapcsolódó irányzat révén tűnt fel. A műfaj egyik ága Észak-Amerikában alakult ki és a speed/thrash metalhoz hasonló keményebb hangzás jellemezte, a másik ág (ez vált igazán elterjedté és népszerűvé) valamivel később jelent meg Európában (főleg Németországban, Olaszországban és Skandináviában), Latin-Amerikában, valamint Japánban, és ezt az ágat szintén speed metal alapokon, de egy könnyedebb, dallamosabb hangzás, és gyakran billentyűs hangszerek használata tette egyedivé.</p>
    </div>
    <div class="purpletextbox">
        <h1>Kialakulás</h1>
        <p>A műfaj észak-amerikai és európai ága egymástól függetlenül fejlődött ki, az amerikai valamivel előbb, a '80-as évek elején, míg európai társa a '80-as évek közepén-végén. Az Észak-Amerikai power metal egyik kultikus zenekara az 1980-ban összeállt Manowar. A "kigyúrt barbárok" második, 1983-as "Into Glory Ride" albuma ugyanúgy a power metal műfaj alapvetésének tekinthető, mint Európában a Helloween banda "Keeper of the Seven Keys Part I" (1987), és a "Keeper of the Seven Keys Part II" (1988) nagylemezei. Annak ellenére, hogy hazájában Manowar nem tartozik a mainstream zenekarok közé (bár ott is jelentős rajongótábort tudhat magáénak), Dél-Amerikában, Európában, Ausztráliában és Japánban igazi kultusz veszi körül, ennek köszönhetően indulásuk óta több mint 10 millió albumot adtak el, és rendszeresen szerepeltek az amerikai és a nemzetközi toplistákon. Sok kiváló korongjuk közül a 2009-es "Thunder In The Sky" kislemez számunkra is igazi csemege, ugyanis a dupla CD második részén a "Father" (Apa) című dalt 16 különböző nyelven adták elő, köztük magyarul is. (Egyéb nyelvek: angol, bolgár, finn, francia, görög, horvát, japán, lengyel, német, norvég, olasz, portugál, román, spanyol és török.)</p>
    </div>
    <div class="graytextbox">
        <h1>Műfaji jellemzők</h1>
        <p>A power metal hangzásának alapját az ultragyors tempójú dallamos harmóniák adják, néhány jellemzőjében a speed metal műfajra hasonlít, amit a power metal egyik előfutárának tekintenek. A szónikus sebességű gitár- és dobjáték magas szintű technikai tudást igényel, sokan úgy tartják, ez az egyik legnehezebben játszható műfaj a heavy metal irányzatai között.</p>
    </div>
    <div class="purpletextbox">
        <h1>Ének</h1>
        <p>A power metal műfajban az ének szerepe különösen hangsúlyos. Előadásmódját tekintve a többnyire tiszta, magasan kiénekelt hangok jellemzik, amihez mintául szolgálnak Ronnie James Dio, Bruce Dickinson (Iron Maiden), Rob Halford (Judas Priest), Geoff Tate (Queensrÿche), és más heavy metal énekesek technikái. A magas régiókban előadott erőteljes ének komoly felkészültséget igényel, a nevesebb power metal zenekarok énekes-frontemberei kiemelkedő tehetségek. Többségük a tenor hangtartományban ad elő, a csúcspontoknál magasabb regiszterbe átlépve, például Timo Kotipelto (Stratovarius), Michael Kiske (ex-Helloween) és André Matos (ex-Angra), vagy időnként az üvegpoharakat halálra rémítő falzett* technikával mint például Fabio Lione (Rhapsody of Fire), de bariton és basszus előadásmódra is van példa. A középhangú vagy mélyebb, rekedtes vagy akár thrash stílusban nyomuló énekesek közé tartozik Chris Boltendahl (Grave Digger), Kai Hansen (Gamma Ray), Peter "Peavy" Wagner (Rage), Tobias Sammet (Edguy), Joakim Brodén (Sabaton), Jens Carlsson (Persuader/Savage Circus), de időnként sikoltó vagy hörgő énektechnika is hallható például Alexi Laiho (Children of Bodom) és Jari Mäenpää (Wintersun) révén. Gyakori a Freddie Mercury (Queen) előadásmódjára emlékeztető többrétegű énekstílus is, ezt az utat követi Hansi Kürsch (Blind Guardian), Benjamin Sotto (Heavenly), és Tony Turunen (Celesty). A refréneknek központi szerepük van, a dallam és a mondanivaló pontos dramaturgia alapján ezekben csúcsosodik ki, és sokszor a hatást fokozása érdekében, egyre erősödő kórushang készíti elő a refrének katartikus élményét. A power metalban nagyon fontos tényező az együtt éneklés öröme, a koncertek alatt a magával ragadó dallamok és refrének kollektív előadása a hallgatóságnak ugyanolyan fontos, mint a zenekaroknak, akik rendszeresen fel is pörgetik közönségüket az együtt éneklés közös élményével.</p>
    </div>
    <div class="graytextbox">
        <h1>Dalszöveg</h1>
        <p>A power metal műfaj dalszövegei ugyanolyan változatosak mint a többi metal műfajé, de jóval gyakrabban összpontosítanak a fantázia és a mitológia témáira. Állandó raktárkészlet van a következőkből: Dungeons & Dragons azaz várbörtönök és sárkányok, fegyverzetek és paripák, győzedelmes csaták és diadalok, harcosok és gladiátorok, vámpírok és démonok, varázslók és tündérek, mágia és okkultizmus, bajtársiasság és remény, szerelem és bosszú, izmok és veríték, vér és árulás, személyes küzdelmek és érzelmek, háború és halál, vagy ezek nagy dózisú kombinációi oda-vissza elölről-hátulról. A dalszövegek többnyire örömteliek és pozitív kisugárzásúak, ennek oka, hogy szinte mindig a jó győz, azaz még a vámpíroknak is kiszívják a vérit! Sok power metal banda alapozza koncepcióját a fantasy könyvekre és a nemzeti eposzokra, például a Blind Guardian csapat "Nightfall in Middle-Earth" albumán dolgozta fel J. R. R. Tolkien "The Silmarillion" regényét, vagy a Kamelot brigád az "Epica" és a "The Black Halo" nagylemezén mutatta be Goethe Faust-ját. A nagy történelmi háborúk is számos zenekart megihlettek, ezek a feldolgozások többek között a Sabaton, a Grave Digger és a Hammerfall nevéhez fűződnek. Néhány banda a saját képzelt történeteit önti zenébe, ezek közé tartozik a Rhapsody of Fire együttestől az "Emerald Sword Saga" és a "The Dark Secret Saga", az Iced Earth csapattól a "Something Wicked Saga", vagy az Avantasia albumok, Tobias Sammet (Edguy) német heavy metal énekes és dalszerző projektjei. Néhányan a tipikus metal témákat sem hanyagolják, azaz képbe kerül a vallás vagy a politika is, de az ilyen tárgykörök viszonylag ritkák. (A fantasy érdeklődési kört tükrözik a csodálatos albumborítók is. Klikk a képre!)</p>
    </div>
    
</body>
</html>